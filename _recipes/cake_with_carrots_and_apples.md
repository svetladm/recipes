---
title: Постен сладкиш с моркови и ябълки
---
### Необходими продукти
- 1 1/2 ч.ч. настъргани моркови
- 1 1/2 ч.ч. настъргани ябълки
- 1 ч.ч. бяла захар
- 1 ч.ч. кафява нерафинирана тръстикова захар
- 100 гр. стафиди
- 1 ч.ч. нарязани орехи
- 2 п. ванилии
- 1 с.л. канела
- 2 1/2 ч.ч. едросмляно пълнозърнесто брашно
- 1 ч.л. сода бикарбонат
- 1 1/2 ч.ч. олио
- 1 с.л. лимонов сок
- пудра захар за поръсване


### Начин на приготвяне
В дълбока купа се слагат брашното, захарта, содата, ванилиите и канелата и се смесват добре. След това се прибавят ядките и стафидите, разбърква се отново. Следват настърганите ябълки, поръсени с лимоновия сок, настърганите моркови и олиото.


Всичко се обърква много добре - в началото малко трудничко, но не се притеснявайте, течността е достатъчна, за да превърне всичко в лепкаво тесто, което се изсипва в намаслена и набрашнена тава. Пече се в предварително нагрята на 180*С фурна за около 45-50 минути, до суха клечка. Изважда се и докато е още топъл се минава отгоре с бучка краве масло (ако не постите), след което обилно се поръсва с пудра захар. Тръстиковата захар поддържа сладкиша сочен дори и след изстиване. Поднася се нарязан в желаната от вас форма. Да ви е сладко!


*** 1 ч.ч.=250 мл течност

Източник на вдъхновение: [az-gotvia.bg](http://www.az-gotvia.bg/recepta/posten-sladkish-s-morkovi-i-iabylki)
