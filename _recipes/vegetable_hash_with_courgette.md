---
title: Зеленчукова мусака с тиквички
---
### Необходими продукти
- 1 кг. картофи
- 4 - 6 тиквички в зависимост от големината
- 3 моркова
- 3 чушки
- 1 кофичка кисело мляко
- 3 яйца
- чубрица
- сол
- черен пипер
- олио


### Начин на приготвяне
Измитите и обелени картофи, заедно с тиквичките, морковите и чушките се нарязват на кубчета. В дълбока тава се разбъркват със солта, черния пипер и олиото. Наливат се три чаени чаши вода. Оставят се за около 45 мин. в предварително загрята на 250 °C фурна, докато омекнат.  

Разбиват се яйцата и се смесват с киселото мляко. Добавя се чубрицата. С получената смес се заливат зеленчуците и се пече още 20 - 25 мин. до получаване на златиста коричка. След като изстине се поднася по желение с кисело мляко.  

Тази зеленчукова мусака е чудесна за тези, които искат да похапнат вкусно, без да изпитват тежест след това. Добър апетит!
